part2海客谈瀛洲，烟涛微茫信难求；
part2越人语天姥，云霞明灭或可睹。
part2天姥连天向天横，势拔五岳掩赤城。
part2天台四万八千丈，对此欲倒东南倾。
part1我欲因之梦吴越，一夜飞度镜湖月。
part1湖月照我影，送我至剡溪。
part1谢公宿处今尚在，渌水荡漾清猿啼。
part1脚著谢公屐，身登青云梯。
part1半壁见海日，空中闻天鸡。
part1千岩万转路不定，迷花倚石忽已暝。
part1熊咆龙吟殷岩泉，栗深林兮惊层巅。
part1云青青兮欲雨，水澹澹兮生烟。
part1列缺霹雳，丘峦崩摧。
part1洞天石扉，訇然中开。
part1青冥浩荡不见底，日月照耀金银台。
part1霓为衣兮风为马，云之君兮纷纷而来下。
part1虎鼓瑟兮鸾回车，仙之人兮列如麻。
part1忽魂悸以魄动，恍惊起而长嗟。
part1惟觉时之枕席，失向来之烟霞。
part1世间行乐亦如此，古来万事东流水。
part1别君去兮何时还？且放白鹿青崖间。须行即骑访名山。
part1安能摧眉折腰事权贵，使我不得开心颜！
